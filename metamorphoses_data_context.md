---
id: metamorphoses_data_context
title: Data in context
sidebar_label: Data in context
---

Zoals in de voorgaande hoofdstukken beschreven is, kunnen metadata, datamodellen en ratings een goed beeld vormen van de kwaliteit van een dataset. Kwalitatief hoogwaardige datasets kunnen dan ook een belangrijke rol spelen bij het monitoren en analyseren van beleid. Data blijft echter uiteindelijk slechts een modelweergave van de werkelijkheid.

Data was de afgelopen jaren het wondermiddel dat ons zou helpen objectieve, feitelijke keuzes te maken. Als we maar genoeg data hebben en die combineren, dan kunnen we elk probleem oplossen. Gelukkig groeit het inzicht dat het zo simpel niet is. Daarvoor is een aantal redenen aan te voeren, zoals ook helder beschreven in dit artikel: https://www.gebiedsontwikkeling.nu/artikelen/werk-niet-data-gedreven-maar-data-ondersteund/. 

De kern van dat betoog is dat data een versimpelde weergave van de werkelijkheid bieden, dat de kwaliteit vaak niet voldoet en data eenzijdige besluitvorming legitimeert. Met voorbeelden wordt dit toegelicht. Zo is het AHN (Actueel Hoogtebestand Nederland) een dataset die eens per 6 jaar wordt geactualiseerd. Om de bodemdalingsproblematiek, na de warme zomers van de afgelopen jaren, in kaart te brengen, is dit onvoldoende. Tegelijkertijd leidt dat tot de ontwikkeling van nieuwe datasets, zoals https://www.deingenieur.nl/artikel/bodemdaling-is-serieus-probleem
    
Met deze beperkingen in het achterhoofd, kunnen data een waardevolle ondersteuning bieden om beleid te ontwikkelen, afwegingen te maken en de resultaten te evalueren.

 

