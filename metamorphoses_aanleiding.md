---
id: metamorphoses_aanleiding
title: Aanleiding
sidebar_label: Aanleiding
---

> De provincie Zuid-Holland heeft, net als elke provincie, een leefomgevingstest gedaan. Daarover heeft zij een rapport ontvangen van Commissie MER, waarin is aangegeven dat de meetbaarheid, controleerbaarheid en evaluatie van haar doelstellingen verbeterd dient te worden. Dit heeft een sterke relatie met de wijze waarop data worden gebruikt (kwaliteit, actualiteit, samenhang etc.).

De provincie Zuid-Holland heeft een toekomstagenda opgesteld, waarin 7 richtinggevende ambities zijn geformuleerd voor de fysieke leefomgeving. Door in te zetten op die 7 ambities draagt de provincie Zuid-Holland bij aan het slimmer, schoner en sterker maken van de provincie. Dit document dient als hulpmiddel om deze ambities binnen de provincie Zuid-Holland meetbaar, controleerbaar en evalueerbaar te maken. Met behulp van voorbeelden en verdiepende informatie wordt het mogelijk om op gestructureerde wijze data te gebruiken om de voortgang op beleidsthema's te monitoren.

In de tweede helft van 2019 wil de provincie Zuid-Holland maatregelen doorvoeren die tegemoet komen aan de opmerkingen van de Commissie MER. Daarbij wil zij de focus leggen op de ontwikkeling van een structurele datagedreven aanpak. 
Bij de uitwerking wordt nadrukkelijk gekeken naar bestaande voorbeelden, zodat beschikbare kennis maximaal hergebruikt kan worden.
Op meerdere plekken worden namelijk al vergelijkbare initiatieven uitgevoerd, zoals
+ het Snuffelfiets project van/in Provincie Utrecht (luchtkwaliteit en fietsroutes)
+ het Living Lab van de gemeente Utrecht (nieuwe aanpak voor omgevingsvisie)
+ de EU-projecten IRIS (Utrecht, Energietransitie)
+ SCOREwater (Amersfoort, sustainable watermanagement).

Ons doel is een netwerk van vergelijkbare projecten te creÃ«ren. Voor de ontwikkeling van dit kennisnetwerk werken wij samen met de Future City Foundation, die hiervoor een separaat voorstel maakt. Een systematische aanpak vergroot de effectiviteit.
