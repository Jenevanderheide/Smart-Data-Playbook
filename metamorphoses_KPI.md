---
id: metamorphoses_KPI
title: Kritieke prestatie-indicator (KPI)
sidebar_label: Kritieke prestatie-indicator (KPI)
---
>**Kritieke prestatie-indicatoren** [^1] (ook wel kritische in plaats van kritieke), afgekort **KPI**'s, zijn variabelen om prestaties te analyseren.

In het Engels worden deze aangeduid als key performance indicators. Kritieke prestatie-indicatoren zijn variabelen waaraan valt af te lezen of een organisatie op koers ligt ten opzichte van haar doelstellingen.

Met andere woorden: een KPI is simpele analyse van je beleid. Dit betekent niet dat een beleid goed of slecht is, maar kan wel een indicatie geven dat er misschien factoren zijn die over het hoofd zijn gezien of juist dat het precies doet wat was verwacht. Om goed met dit soort indicatoren te werken moeten ze aan een aantal eisen voldoen:

* Specifiek: het moet duidelijk zijn wat het doel is en waar een indicator voor staat. Het aantal leerlingen is bijvoorbeeld te vaag, maar het aantal studenten aan een universiteit is weer een stuk specifieker. Of zeg dat het gaat om alle onderwijsinstellingen. 
* Meetbaar: het moet kwantificeerbaar zijn en ook te vergelijken met een doelstelling. Dus het percentage oppervlakte verharding met als doel om dit te verlagen naar 50%. Of in het geval van een gevoel een cijfer gebaseerd op een specifieke vragenlijst.
* Acceptabel: zet een doel dat ook daadwerkelijk een oplossing geeft. 
* Realistisch: een doel moet wel uitvoerbaar zijn. 
* Tijdgebonden: een doel moet binnen een bepaalde tijd gehaald worden.

Door hiermee te werken zijn doelen concreet gemaakt en dus de mogelijkheid gecreëerd om hierbij databronnen te vinden (of te maken) die hierbij aansluiten.

Diverse steden hebben al oplossingen bedacht om hun beleid te monitoren. Hieronder is een aantal voorbeelden beschreven. [^2]

<img class="imageStyle shadowing" src="/docs/assets/Kookboek/KPI_ResidentialBreakdown.png" target="_blank" alt="imageStyle: Residential Breakdown"/>
<img class="imageStyle shadowing" src="/docs/assets/Kookboek/KPI_ResidentialWasteDiversion.png" target="_blank" alt="imageStyle: Residential Waste Diversion"/>

Een ander voorbeeld is ”waar staat je gemeente” van de VNG. Deze site maakt het mogelijk de prestaties van een individuele gemeente te bekijken en te vergelijken met andere gemeenten op een groot aantal thema’s.

<img class="imageStyle shadowing" src="/docs/assets/Kookboek/KPI_Waddinxveen.png" target="_blank" alt="imageStyle: Waddinxveen"/>
<img class="imageStyle shadowing" src="/docs/assets/Kookboek/KPI_Waddinxveen2.png" target="_blank" alt="imageStyle: Waddinxveen2"/>

Wat is er uit deze voorbeelden te leren?

1. Een overzichtspagina die de voortgang op hoofdlijnen weergeeft
2. Een duidelijke doelstelling
3. Een beschrijving hoe de doelstelling wordt gemeten

Tegelijkertijd laten deze voorbeelden zien dat doelstellingen nog vaak gebaseerd zijn op onderwerpen waarvoor data (eenvoudig) beschikbaar is. Ook gaat het vaak om één specifiek onderwerp per indicator en is de samenhang niet altijd duidelijk.

De ontwikkeling van duidelijke KPI’s in relatie tot beleidsdoelstellingen is ook niet altijd even eenvoudig. Neem bijvoorbeeld “stimuleren van het fietsgebruik”. Mogelijke aspecten zijn:
* aantal gereden kilometers
* aandeel in modal split
* aantal km’s fietspad
* beschikbare plaatsen in stallingen (of bezettingsgraad van stalling)
* gemiddelde snelheid fietsverkeer

**Voorbeeld Urban Strategy: cycleprint**

[^1]: [Kritieke prestatie indicator](https://nl.wikipedia.org/wiki/Kritieke_prestatie-indicator)
[^2]: [Edmonton Citizen Dashboard](https://dashboard.edmonton.ca/)