**[Inhoud](ToC.md)**

## Kookboek voor slim gebruik van data

> We leven in een netwerksamenleving waarin data van groot belang zijn voor een efficiënte en succesvolle uitvoering van beleid. Data kan helpen om meer objectieve en feitelijke keuzes te maken. Maar dat gaat niet vanzelf. Gelukkig groeit het inzicht dat het zo simpel niet is. Daarvoor is een aantal redenen aan te voeren, zoals ook helder beschreven in dit artikel: https://www.gebiedsontwikkeling.nu/artikelen/werk-niet-data-gedreven-maar-data-ondersteund/.

De kern van dat betoog is dat data een versimpelde weergave van de werkelijkheid bieden, dat de kwaliteit vaak niet voldoet en data eenzijdige besluitvorming legitimeert. Met voorbeelden wordt dit toegelicht.

Daarnaast zijn niet alle ontwikkelingen te vangen in kwantitatieve cijfers. Kwalitatieve data, zoals enquetes, leefbaarheidsonderzoeken en burgerspanels bieden eveneens veel inzicht, hoewel ze soms minder eenvoudig te gebruiken zijn (wat betekent het als de waardering van een groene omgeving stijgt van een 6,9 naar een 7,1?). Naast kwalitatieve en kwantitatieve data, blijven kennis en ervaring belangrijk om tot goed beleid te komen. Data is slechts één van de beschikbare hulpmiddelen. 
Het is belangrijk dat beleidsmedewerkers weten hoe ze data kunnen gebruiken bij het opstellen, uitvoeren en evalueren van beleid.

Tot slot is data niet altijd up-to-date. Zo is het AHN (Actueel Hoogtebestand Nederland) een dataset die eens per 6 jaar wordt geactualiseerd. Om de bodemdalingsproblematiek, na de warme zomers van de afgelopen jaren, in kaart te brengen, is dit onvoldoende.

Een zorgvuldige inzet van data is dus van groot belang.

Overheden willen de meetbaarheid, controleerbaarheid en monitoring van hun doelstellingen met betrekking tot de kwaliteit van de leefomgeving verbeteren. Daarbij wil zij beter gebruik maken van de mogelijkheden die data bieden. Dit kookboek helpt om data beter te gebruiken bij het verbeteren van de kwaliteit van de leefomgeving.

## Hoe zit dit kookboek in elkaar?

Dit kookboek biedt een algemeen stappenplan en verschillende voorbeeld "recepten". Het is een interactief document met verschillende bouwstenen die ieder ingaan op een aspect rondom de meetbaarheid, controleerbaarheid en monitoring/evaluatie van data.
Dit kookboek is bedoeld als naslagwerk en als inspiratiebron. Het is niet bedoeld om letterlijk van begin tot eind te doorlopen. Afhankelijk van de behoefte en het kennisniveau van jouw organisatie kun je het kookboek op verschillende manieren gebruiken. Je gebruikt wat je nodig hebt. En als je wilt bieden we links naar meer informatie en voorbeelden van anderen. Het gaat in dit kookboek nadrukkelijk niet alleen om het eindresultaat, maar ook om alle stappen en hulpmiddelen om data op een goede en structurele manier te gebruiken binnen jouw organisatie. De focus in dit kookboek ligt op de gebouwde omgeving, maar de aanpak is toepasbaar op elk beleidsterrein. 

Het kookboek is zodanig opgezet dat het als naslag kan fungeren voor zowel beleidsmedewerkers, data scientists als projectmanagers. Het bevat verwijzingen naar voorbeelden van andere oplossingen die hergebruikt kunnen worden of als inspiratie kunnen dienen. Daarnaast wordt er per stap verwezen naar relevante achtergrondinformatie. 

## Future City Foundation
Dit kookboek is tot stand gekomen met hulp van het netwerk van de Future City Foundation. Dit kennisnetwerk helpt om de input van een groot aantal betrokkenen te verwerken in dit kookboek.

## Omgevingswet en DSO	
De komst van de nieuwe Omgevingswet in 2021 is een belangrijke katalysator om de omgang met data gestructureerd op te pakken. Het uitgangspunt van een gelijke informatiepositie voor alle betrokkenen is één van de centrale pijlers van de Omgevingswet. 
 
Het Digitaal Stelsel Omgevingswet (DSO) bevat een groot aantal aanknopingspunten om databeleid vorm te geven. In dit document zal dit meermalen aan de orde komen. Het DSO brengt alle partijen bij elkaar die betrokken zijn bij de uitvoering van de Omgevingswet en biedt digitale diensten die helpen bij het ontsluiten van informatie over de leefomgeving.

## Structuur in data
Nu steeds meer partijen zich technisch aansluiten op het digitale stelsel [^1]
is het van groot belang om op gestructureerde en effectieve wijze kwalitatieve data te delen t.b.v. een geïntegreerd datagedreven proces.

[^1]: https://aandeslagmetdeomgevingswet.nl/digitaal-stelsel/technisch-aansluiten/standaarden/overzicht/
## API
In het Digitaal Stelsel Omgevingswet wordt sterk ingezet op de ontwikkeling van open API´s (conform de OpenAPI-specificatie) en een ontwikkelaarsportaal waar alle beschikbare API’s gevonden kunnen worden (inclusief documentatie). [[Meer over API]](metamorphoses_data_ontsluiting.md#api)

**[Inhoud](ToC.md)**
